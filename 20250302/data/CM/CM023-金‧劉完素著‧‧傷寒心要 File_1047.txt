

   23  <>金‧劉完素著‧‧傷寒心要

                               建檔：行政院衛生署中醫藥委員會　何威德技正


      傷寒心要                                金  河間劉完素著

  ==1（第一章）傷寒心要論

夫傷寒者，前三日在表，法當汗：　可用雙解散連進數服必愈，若不解者，病已傳
變，後三日在裏，法當下。殊不知下之太早，則表乘虛入裏，遂成結胸虛痞、懊
、斑疹、發黃之證，輕者必危，危者必死，但當以平和之藥宣散其表，和解其裏，
病勢或有汗而未愈，或無汗而愈，當用（二）小柴胡、涼膈、天水三藥合而服之。

病若半在表半在裏，法亦當和解：（三）小柴胡、涼膈主之。若裏熱微者則當微下
：（四）大柴胡合解毒湯主之。熱勢未退：　又以大柴胡合三一承氣下之，兩除表
裏之熱。病至七八日裏證已甚，表熱漸微，脈雖浮數：　則以三一承氣合解毒下之
。

其病胸膈滿悶，或喘或嘔，陽脈緊甚者：（七）可用瓜婁（蒂）散涌之。

吐下三法之後別無異證者：　涼膈散調之。

病熱已去微熱者：　以益元散服之，無令再病，此傷寒治法之大要也。

或傷風自汗脈浮緩者：　（十）雙解去麻黃以汗之。

其病半表半裏：（十一）白虎湯和解之。

病在裏脈沉細者，無問風寒暑濕，或表裏證俱不見，　或內外諸邪所傷，有汗無汗
心腹痛滿，譫語煩躁畜熱內盛，但是脈沉者，並用（十二）承氣合解毒下之。

或中暑自汗：　解以白虎湯。（直格云：夏至前為濕，夏至後為暑，是以至後不用
白虎。宜乎？局方云：立秋後不用白虎。子和云：若有白虎證亦不用乎，卻用詳審
之耳。）

白虎解後：　以五苓合天水調之，多進數服無妨。

或腹脹滿脈沉者：　亦當承氣合解毒微下之。

或發汗之後熱不解，脈尚浮者：（十六）白虎加蒼朮再解之。

或裏熱內盛，陽厥極深，皆因失下而成此證，以致身冷脈微，昏懵將死，切不得以
寒藥下之，誤下即死。　一輩庸醫妄言是陰厥，便欲易換用玄武、四逆溫熱之劑投
之，下咽立死，殊不知此證乃陰耗陽竭，陰氣極弱謂之耗，陽厥極深謂之竭，畜熱
怫鬱，將欲絕者，當此之證，寒劑熱劑俱不可投，但進涼膈解毒（十七）以養陰退
陽，宣散畜熱，脈氣漸生，得大汗而愈；有無汗、氣和而愈者。　未愈卻解毒合承
氣（十八）下之，次以解毒涼膈天水合而為一（十九），調和陰陽，洗滌臟腑，則
其他別證自不生矣。

有大下之後，熱不退，再三下之熱愈盛，若下之不愈，脈微氣虛力弱，不加以法，
則無可生之理，若輟而不下，則邪熱極盛，陰氣極衰，脈息斷絕，必不可救。似此
之證，是下之亦死，不下亦死，醫者到此，活人殺人一彈指間，其不至手足失措者
幾希矣。（直格云：傷寒汗後，汗出不解或反不汗，脈尚浮，白虎加蒼朮湯解之。
又按餘論云：傷寒下後，自汗虛熱不已，白虎加蒼朮人參，一服如神，汗止身涼，
此通仙之法也。如此則汗下之後，熱不退，不問有汗無汗宜白虎，如加蒼朮解之，
又加人參亦妙，仍服涼膈解毒調之。）

經云：三下而熱不退者即死，後人有四五次下，以十數行而生者，此乃誤中耳，活
者未一二，死者千百，後學切不可以為法。但當依前用解毒合涼膈調之，使陽熱徐
退陰脈漸生，庶不失人命。

若傷飲不解散成結胸之證，臨時擇用（二十）大小陷胸湯丸累下之；脈浮者，不可
下，是表證未出，小柴胡合小陷胸湯（二十一）投之；脈雖浮而熱大極者（二十二
），承氣徐徐疏利之。

或有留飲過度，濕熱內生，自利不止，其熱未退，（二十三）解毒湯治之。

陽毒生斑，（二十四）涼膈加當歸。

怫鬱熱盛在表，燥而無汗，濕熱在裏不能發於外，相搏遂成發黃，（二十五）茵陳
湯調五苓散，甚者，（二十六）茵陳合承氣下之。

煩心不得臥，（二十七）梔子湯。誤下太早，遂成結胸虛痞（二十八），涼膈加枳
殼桔梗。剛柔二，譫語發狂、踰垣赴井，皆陽熱極盛者（二十九），承氣合解毒
下之。

汗下之後煩渴飲水，則（三十）涼膈減桂、五苓、甘露、益元選而用之。小便不通
，五苓泄之。大便閉結，承氣下之。更有外證，加減通聖方內隨證用藥。

婦人證治皆然，惟孕婦三四月並七八月不用硝，其餘月分用之無妨。

小兒減劑服之。

此中有古人治傷寒不傳之妙，後之學者其慎寶之。

  ==2（第一節）

  ==3第一  雙解散

防風通聖散

防風（去蘆），川芎，當歸（焙），赤芍藥，大黃，麻黃，連翹，芒硝（半兩），
石膏，黃芩（去腐），桔梗（一兩），甘草（二兩），滑石（三兩），荊芥，白朮
，梔子（二錢半）

右為散，每服三錢，水一盞，薑三片，煎六分溫服。大黃芒硝麻黃三味對證旋入，
自利去大黃芒硝，自汗去麻黃。

天水散，益元，六一

滑石（六兩），甘草（一兩）

右為末，每服三錢，溫蜜水調，暑月冷水亦可。和解傷寒傷風，發汗蔥白五寸，豆
豉五十粒，煎一盞調四五錢，並三服，解利為度，加薄荷尤妙。

通聖合益元

右七兩和勻，每服三錢，水一盞半，蔥白五寸，豆豉五十粒，薑三片，煎一盞溫服
。

  ==3第二  小柴胡涼膈天水合服

小柴胡湯

北柴胡（三兩），黃芩，人參，半夏，生薑，甘草，大棗（一兩）

右為散，每服五錢。

涼膈散

連翹（二兩），梔子，大黃，薄荷，黃芩（一兩），甘草，芒硝

右為散，每服三錢，水一盞，煎七分，入蜜少許，竹葉五片。

  ==3第三  涼膈合小柴胡

  ==3第四  大柴胡合黃連解毒湯

大柴胡湯

柴胡（去苗），大黃（半兩），黃芩，白芍藥（一分），半夏（泡七次二錢），枳
實（生三錢）

右為散，分三服，水一盞半，生薑三片，大棗一枚，煎半盞溫服。

黃連解毒湯

黃連，黃柏，黃芩，梔子（等分）

右為散，每服一兩，水一盞，煎五分溫服。

  ==3第五  大柴胡合三一承氣湯

三一承氣湯

大黃，芒硝，厚朴，枳實（各半兩），甘草（一兩）

右剉每服二錢半，水一大盞，薑三片，煎六分，入硝再煎一二服。

  ==3第六  承氣合解毒湯

  ==3第七  瓜蒂散

瓜蒂，赤小豆（等分）

右為末，豆豉湯調下一錢，未吐再服。

  ==3第八  涼膈散

  ==3第九  益元散

  ==2（第二節）風

  ==3第十  雙解散

  ==3第十一  白虎湯

知母（一兩半），甘草（一兩），粳米（一合），石膏（四兩）

右剉每服五錢，水一盞，煎六分溫服

  ==3第十二  承氣合解毒湯

  ==2（第三節）暑

  ==3第十三  白虎湯

  ==3第十四  五苓散合天水散

五苓散

豬苓，茯苓（三錢去皮），官桂（一分），澤瀉（一兩），白朮（一錢，活人書三
分，宣明論半錢）

右細末。

  ==3第十五  承氣合解毒湯

  ==3第十六  白虎湯加蒼朮

  ==3第十七  涼膈合解毒湯

  ==3第十八  解毒合承氣湯

  ==3第十九  解毒涼膈天水合

  ==2（第四節）結胸

  ==3第二十  大小陷胸湯丸

大陷胸湯

大黃，芒硝（三錢），甘遂（三字七）

右剉四錢，水一盞，煎大黃六分，內硝再煎一二沸，內甘遂溫服，未利再與。

小陷胸湯

半夏（四錢），生薑（切），黃連（二錢），栝蔞實（半箇全剉）

右剉，水三盞煎栝蔞至盞半，內藥煎至一盞，分作兩服。

大陷胸丸

大黃（半兩），葶藶（二錢微炒），芒硝（一錢），杏仁（十二枚去皮尖，柰灰炒
變色）

右大黃為末，研葶藶杏仁為膏，圓如彈子大，甘草末三字，蜜水半匙，水一盞，煎
半盞，溫服一丸，一宿乃下，未利再與。

  ==3第二十一  小柴胡合小陷胸湯

  ==3第二十二  承氣湯

大黃（錦紋者），芒硝（朴硝有頭者），厚朴，枳實（各半兩）

右剉如麻豆大，分一半，用水一碗半，生薑三片，煎至六分，納硝煎一二沸，絞去
滓熱。

  ==3第二十三  解毒湯

  ==2（第五節）發斑

  ==3第二十四  涼膈散加當歸

  ==2（第六節）發黃

  ==3第二十五  茵陳湯調五苓散

茵陳湯

茵陳（一兩），大黃（半兩），梔子（十枚）

右剉，水二盞煎一盞，溫服利為度。

  ==3第二十六  茵陳合承氣

  ==2（第七節）煩心不睡

  ==3第二十七  梔子豉湯

梔子（七箇剉），豆豉（二合）

右水二盞，先煮梔子盞半，內豉半盞。

  ==3第二十八  五苓空腸煎涼膈加桔梗枳殼

  ==2（第八節）剛柔二

  ==3第二十九  承氣合解毒湯

  ==2（第九節）汗後煩渴

  ==3第三十  涼膈減桂，五苓，甘露，益元

甘露飲

茯苓，澤瀉，甘草，石膏，寒水石（二兩），白朮，桂枝，豬苓（半兩），滑石（
四兩）

右為末每服三錢，湯調，或新汲水薑湯尤妙。

右共十八方，如無大承氣，係第五三一承氣代之亦妙。通三十九件藥味，調理傷寒
，曲盡其妙，百發百中。後之學者詳辨脈證，審而用之，起沉於指掌，策奇功以
活人方，知其妙也。

  ==2（第十節）新增病後四方

小半夏湯

治汗下後嘔吐不已。

半夏（五兩），赤茯苓（三兩）

右剉，每服半兩，水二盞煎至一盞，浸薑汁，更煎一二沸。

五味子湯

治汗下後氣閉咳嗽。

五味子（半兩），麥門冬，人參，杏仁，陳皮，生薑（一錢），棗子（二枚）

右剉，每服二錢，水二盞煎一盞，作二服。

大橘皮湯

治汗後胃虛。

陳皮，甘草（一兩），人參（二兩）

右剉，每五錢，水盞半，薑二片，煎至一盞，溫服。

赤茯苓湯

治胸膈滿悶，頭痛已得汗者。

陳皮，甘草，人參，半夏，川芎，白朮

右剉，每服五錢，水盞半，薑三片，煎一盞溫服。

  ==1（第二章）傷寒心要餘論

五臟六腑應五運六氣，凡病微則當其本化，甚則兼其鬼賊之化，亢則害，承乃制，
微則是其本經本臟之本化，造化之化也。病甚則如金衰不能制木，木則生火，木火
者皆陽也，故風火多兼化，則風熱相搏，賊其金也。

臟腑之應，應乎三陰三陽，實則行乎本化之氣，瀉之衰則行其勝已之氣，瀉之是為
殺其鬼賊也。

如諸陽畜熱，以涼膈合解毒服之，解散極熱。

如瀉火熱解毒，調胃承氣是也。

如吐法用二仙散。

如調理傷寒，白虎涼膈合服解之。

傷寒三日以裏連進雙解，如無汗必是傳變，待三四日之間，以小柴胡解表裏之熱，
仍間服白虎、涼膈，蘊熱七八日之間，欲下而表證猶在，以大承氣湯、大柴胡湯雙
行並煎，攻裏發表最為穩當。若是溫熱內甚自利者，止涼膈，卻進解毒，間白虎服
之，或惡心乾嘔吐者，白虎大作一劑，調解毒末五錢，服之即止，大小便不通，併
有腹痛不能忍者，以無灰酒煎朴硝三兩，熱服即愈，亦按從治之法也，熱中伏寒下
之矣，或大承氣湯加木香瀉之尤妙。

傷寒失下，始病時又誤服麻黃熱劑大甚，必致熱極或有陽厥極深，身冷脈微陽極似
陰之證，庸醫以為陰證是也。須當急救其陰，以白虎、涼膈日進三服，脈氣漸生身
體漸溫，然後以大承氣下之。夫大承氣救急之妙劑，如咽膈吐逆不利，當令熱服開
其鬱結，利而即愈也。

如傷寒汗下之後，自汗虛熱不止，於白虎湯加人參、蒼朮，一服如神，汗止身涼，
此法至妙，不容詳盡。

如赤白痢先服黃連阿膠丸，次服解毒湯。

傷寒瘡瘍破傷風，與傷寒治法一同。但以雙解、涼膈、白虎、承氣，臨時斟酌用之
，雙解、涼膈、白虎、瀉心，此理傷寒之妙劑。

孕婦臨月，可服益元涼胎，產後仍服如血不盡，則以涼膈與四物合煎，調理經血，
甚者大承氣合四物，乃瀉中有補也。

涼膈同四物名玉燭散，婦人產後之妙劑。

涼膈四物合大承氣湯，名三和湯。

大承氣合四物，治婦人一切血積血聚等疾，加紅花尤妙。初生小兒五七日，有熱證
不得已，只以益元散時時灌之。如小兒夜啼用涼膈調之，肚饑臨睡服。

凡瘡瘍癮疹，涼膈加當歸治之。

傷寒心要終。
